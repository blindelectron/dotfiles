# Complemento de Reloxo e calendario para NVDA #

* Authors: Hrvoje Katić, Abdel and NVDA contributors
* Descargar  [versión estable][1]

* Compatibilidade con NVDA: 2019.3 en diante

Este complemento habilita a funcionalidade avanzada de reloxo, temporizador
con alarma e calendario para NVDA.

Podes configurar NVDA para anunciar hora e data en formatos distintos dos
que fornece Windows por defecto. Adicionalmente, podes obter o día actual, o
número de semana, así como os días restantes ata o final do ano actual, e
tamén podes configurar o anuncio automático da hora no intervalo
especificado. Tamén hai características de cronómetro e temporizador con
alarma integradas no complemento que che permiten cronometrar as túas
tarefas, como a copia de arquivos, a instlaación de programas ou o cociñado
de alimentos.

Notas:

* se instalas o complemento como unha actualización, durante o proceso de
  instalación, o asistente detecta se a configuración vella é compatible coa
  nova e ofrece corrixila antes da instalación, de forma que só tes que
  validar o botón Aceptar para confirmalo.
* En Windows 10 e posterior, podes utilizar a aplicación Alarmas e Reloxo
  para administrar cronómetro e temporizadores.

## Teclas de ordes

* NVDA+F12: obter hora actual
* NVDA+F12 pulsado dúas veces rapidamente: obter data actual
* NVDA+F12 premida tres veces rapidamente: obtén o número de día, o número
  de semana, o ano actual e o número de días restante ata o final do ano
* NVDA+Shift+F12: entrar na capa do reloxo

## Ordes non asignadas

As seguintes ordes están sen asignar por defecto; se desexas asignalas,
utiliza o diálogo de Xestos de Entrada para engadir ordes
persoalizadas. Para facelo, abre o menú NVDA, Preferencias, logo Xestos de
Entrada. Expande a categoría Clock, despois localiza ordes sen asignar da
lista inferior e selecciona "Engadir", logo escribe o xesto que queiras
utilizar.

* Tempo transcorrido e restante antes da seguinte alarma. Premer este xesto
  dúas veces rapidamente cancelará a seguinte alarma.
* Deter son de alarma en reprodución.
* Amosar a caixa de diálogo de programación de alarmas.

## Ordes en capa

Para utilizar as ordes en capa, preme NVDA+Shift+F12 seguido dunha das
seguintes teclas:

* S: Inicia, detén ou reinicia o cronómetro
* R: Restablece o cronómetro a 0 sen reinicialo
* A: Fornece o tempo transcorrido e restante ata a vindeira alarma
* T: abre o diálogo de programación de alarmas.
* C: Cancelar a vindeira alarma
* Espazo: Anuncia o temporizador actual do cronómetro ou da conta atrás
* p: Se unha alarma é demasiado longa, permite detela
* H: Listar tódolos comandos en capa (Help=Axuda)

## Configuración e uso

Para configurar a funcionalidade de reloxo, abre o menú de NVDA,
Preferencias, logo Opcions, e configura as seguintes opcións dende o panel
de Clock:

* Formato de amosado de hora e data: utiliza estes cadros combinados para
  configurar como anunciará NVDA a hora e a data cando premas NVDA+F12 unha
  vez ou dúas veces rapidamente, respectivamente.
* Intervalo: escolle o intervalo de anunciado da hora neste cadro combinado
  (desactivado, cada 10 minutos, 15 minutos, 30 minutos, ou cada hora).
* Anuncio da hora (dispoñible se o intervalo non está desactivado): escolle
  entre fala e son, só son ou só fala.
* Son de campá do reloxo (dispoñible se intervalo non está desactivado):
  selecciona o son da campá do reloxo.
* Horas caladas (dispoñible se o intervalo non está desactivado): selecciona
  esta caixa de verificación para configurar un rango de horas caladas onde
  non debería anunciarse a hora automaticamente.
* Formato de hora das horas caladas (dispoñible se as horas caladas están
  activadas): selecciona como se presentan as opcións das horas caladas
  (formato de 12 ou 24 horas).
* Horas de inicio e finalización das horas caladas: selecciona o rango de
  hora e minuto para as horas caladas nos cadros combinados de horas e
  minutos.

Para programar alarmas, abre o menú de NVDA; Ferramentas, logo selecciona
Programar alarmas. Os contidos do diálogo inclúen:

* Duración da alarma en: selecciona a duración da alarma/temporizador en
  horas, minutos, e segundos.
* Duración: introduce a duración da alarma na unidade especificada
  anteriormente.
* Son de alarma: selecciona o son de alarma a reproducir.
* Botóns deter e pausa: deter ou pausar un son de alarma longo.

Faga click en OK, e un diálogo informarate da duración de alarma actualmente
seleccionada.

[[!tag stable]]

[1]: https://www.nvaccess.org/addonStore/legacy?file=clock
